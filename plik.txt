Długie drzemki nie są najlepszym wyjściem — prowa-
dzą do wejścia w cykl skutkujący słabą energią i kiep-
ską  jakością  snu.  Rozregulowują  również  naturalny
rytm temperatury ciała.
Niestety znam wiele przypadków, kiedy właśnie taki cykl
jest największą trudnością do pokonania na drodze do
zyskania życiowego wigoru. Najczęściej widywałem ta-
kie osoby na uczelni. Studenci nieraz funkcjonują w na-
stępujący sposób: wstają o 9:00 lub nawet o 11:00. Idą
na zajęcia, na których nie mają ani motywacji do słucha-
nia wykładowcy, ani energii, żeby w jakikolwiek sposób
aktywnie się udzielać. Wracają znużeni do domu. Zjada-
ją zupkę chińską i idą na dwugodzinną „drzemkę”. Oczy-
wiście zanim zasną, pół godziny przewracają się z boku
na bok. Po całym procederze budzą się zmęczeni, odra-
biają zadany im materiał, przerywając to przesiadywa-
niem przed komputerem. Wtedy wybija godzina 24:00
i dochodzą do wniosku, że niczego już dziś znaczącego
nie dokonają. Oglądają jeszcze jakiś film i idą spać. Tacy
ludzie  wyglądają  jak  żywe  trupy.  Znam  ich  mnóstwo.
Sam taki byłem. Obecnie wiem, że da się z tego wyjść
i czerpać więcej radości z życia.
Jeżeli  przypomnisz  sobie  wykres  zmian  temperatu-
ry ciała w ciągu dnia, zauważysz, że jest tam pewien
uskok temperatury. Stajemy się wtedy bardziej sen-
ni. To idealny moment na drzemkę. Jeżeli masz taką
możliwość, zdrzemnij się właśnie wtedy.
Niestety większość z nas jest wtedy w pracy, a pracodaw-
cy z reguły nie patrzą przychylnym okiem na drzemanie
w firmach. Nie wiem, czy o  tym słyszałeś, ale 12 marca
obchodzimy „światowy dzień drzemki w pracy”. Zgod-
nie  z  badaniami  przeprowadzonymi  przez  kanadyjską
firmę drzemki mają korzystny wpływ na wydajność pra -
cownika, jego samopoczucie i efektywność. Wiele kana-
dyjskich firm tworzy specjalne zaciemnione i wyciszone
„pokoje regeneracyjne”, w których pracownicy mogą się
zdrzemnąć. W takim pomieszczeniu łatwiej nabiera się
dystansu do wydarzeń dnia pracy i szybko osiąga pełną
wydolność.  Pracownik  powraca  z  drzemki  wypoczęty,
bardziej  zmotywowany  i  energiczny,  a  na  takim  kimś
najbardziej zależy pracodawcy.
Możliwe, że któregoś dnia polscy szefowie zrozumieją, że bar-
dziej opłaca im się dać pracownikowi 50 minut na drzemkę,
niż patrzeć, jak wykonuje swoje obowiązki na pół gwizdka.